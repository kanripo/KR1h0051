# -*- mode: mandoku-view -*-
#+TITLE: 論語學案
#+DATE: 2018-03-30 13:56:44.371707
#+PROPERTY: ID KR1h0051
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0051_WYG_000-1a>¶
欽定四庫全書　　　　　經部八¶
　論語學案　　　　　　　四書類¶
提要¶
¶
　　　　(臣)等謹案論語學案十巻明劉宗周撰宗周¶
　　　　有周易古文鈔已著録宗周講學以慎獨為¶
　　　　宗故其解為政以徳及朝聞道俱首揭此㫖¶
　　　　其傳雖出姚江而頗能救正其失其解多聞¶
　　　　擇善多見而識章有云世謂聞見之知與徳¶
　　　　性之知有二予謂聰明睿知非性乎睿知之¶
<pb:KR1h0051_WYG_000-1b>¶
　　　　體不能不窮於聰明而聞見啟焉今必以聞¶
　　　　見為外而欲隳體黜聰求睿知并其睿知而¶
　　　　槁矣是隳性於空而禪學之談柄也其鍼砭¶
　　　　良知之末流最為深切其解性相近章謂氣¶
　　　　質還他氣質如何扯著性性是就氣質中指¶
　　　　㸃義理者非氣質即為性也雖與朱子之説¶
　　　　稍異然亦頗分明不苟蓋宗周此書直抒己¶
<pb:KR1h0051_WYG_000-2a>¶
　　　　見其論不無純駁然要皆抒所實得非剽竊¶
　　　　釋氏以説儒書自矜為無上義諦者也其解¶
　　　　見危致命章曰人未有錯過義利關而能判¶
　　　　然於生死之分者卒之明社既屋甘蹈首陽¶
　　　　之一餓尤可謂大節皭然不負其言矣乾隆¶
　　　　四十五年六月恭校上¶
　　　　　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　　總　校　官　(臣)　陸　費　墀¶
<pb:KR1h0051_WYG_000-2b>¶
